---
layout: post
title:  "Witam na moim blogu"
date:   2019-09-07 11:32:17 +0200
author: sgjdata
categories: blog
tags: github github-pages git jekyll markdown 
---


Szukając nowych kierunków (inspiracji) do dalszego rozwoju zawodowego,
postanowiłem podjąć się prowadzenia bloga.

Hmm, ale jak zacząć...?

Wybór narzędzi i technologii
----------------------------

Pierwszym krokiem jest wybór platformy, na której będzie oparty blog.
Wybór jest spory.

W większości porównań i rankingów przewijają się:

-   [Wordpress.com](https://wordpress.com/)
-   [Blogger](https://www.blogger.com/)
-   [Wix](https://pl.wix.com/)
-   [Medium](https://medium.com/)
-   [Tumblr](https://www.tumblr.com/)

Można także zastosować alternatywne podejście – zamiast korzystać z
usług platform blogowych – stworzyć bloga w oparciu o wybrany system
CMS. Przy wyborze tej metody konieczne jest, aby we własnym zakresie
zatroszczyć się o wykupienie domeny, zapewnienie hostingu, instalację,
konfigurację i aktualizacje systemu CMS (i ewentualnie zainstalowanych
do niego wtyczek), itd. Podejście to daje więcej swobody, a także
możliwości dostosowywania do własnych potrzeb i upodobań, ale wymaga
sporo dodatkowej pracy.

Jeśli chodzi o systemy CMS, to do wyboru mamy m.in.:

-   [Wordpress](https://wordpress.org/)
-   [Joomla!](https://www.joomla.org/)
-   [Drupal](https://www.drupal.org/)
-   [Ghost](https://ghost.org/)

Ostatecznie, trafiłem na inne rozwiązanie, które bardziej mnie
przekonało i na które się zdecydowałem. A mianowicie...

GitHub Pages
------------

Wybór ten wydaje się kompromisem pomiędzy dwoma powyżej opisanymi
podejściami. Zapewnia stabilne działanie w oparciu o solidną platformę,
a jednocześnie daje dużą swobodę w konfiguracji i dostosowywaniu bloga
do własnych potrzeb i upodobań.

Opiera się o następujące narzędzia i technologie:

-   platforma
    [Git](https://github.com/)[H](https://github.com/)[ub](https://github.com/)
-   system kontroli wersji – [Git](https://git-scm.com/)
-   generator stron statycznych - [Jekyll](https://jekyllrb.com/)
-   język znaczników -
    [Markdown](https://daringfireball.net/projects/markdown/)

Osobiście, zwróciłem uwagę na następujące zalety:

1.  Popularność i akceptacja w/w narzędzi i technologii w środowisku IT.
2.  Brak kosztów związanych z zakupem i utrzymaniem domeny
    oraz hostingu. Jednocześnie, do strony nie są dodawane żadne reklamy
    ze strony dostawcy usług.
3.  Zapewniona dobra wydajność i dostępność.
4.  Ograniczenie dodatkowych zadań administracyjnych (zajmowanie się
    domeną, hostingiem, częste aktualizacje CMS i dodatkowych wtyczek),
    które rozpraszają i odciągają od nadrzędnego celu – tworzenia treści
    prowadzonego bloga.
5.  Szyfrowanie ruchu z dostępem poprzez protokół HTTPS – możliwość
    darmowego korzystania z certyfikatu SSL od GitHuba, pod warunkiem
    korzystania ze standardowej domeny (usługa umożliwia także
    podłączenie strony do własnej domeny).
6.  Wsparcie techniczne w postaci przejrzyściej napisanej dokumentacji
    oraz pomoc ze strony społeczności.

Podsumowanie
------------

Wybór dokonany. Także… do dzieła!
